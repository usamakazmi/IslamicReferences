Ali ibn Abi Talib, Hazrat Muhammad k chacha zaat bhai the aur apki beti Hazrat Fatima
k shohar, Hazrat Fatima ki wafat k bad ap ne Hazrat Muhammad(s.a.w) ki n
awasi(Umamah binte zainab) se bhi nikah kia. Hazrat Khadijah k bad sabse pehle Islam 
ap ne Qabool kia, ab takreeban 30 saal Allah k rasool k sath rahe aur unki hifazat bhi 
ki.

Apki fazilat k liye yeh 2 hadeesen ki kafi hen.
Ap(s.a.w) ne farmaya:
1) Jiska Ali Moula uska main Moula. Jama e Tirmezi 3713
2) Jo Ali se buguz rakhe wo munafiq, jo Ali se mohabbat kare wo Momin. Sahi Muslim 240
3) Ali se meri nisabat wesi hi hai jese Musa(a.s) ki Haroon(a.s) k sath thi magar mere bad koi 
   nabi nae. Bukhari 3706, Muslim 2404, 6217
4) Ali Quran k sath hai aur Quran Ali k sath jab tak k yeh mujhse Hauz e Qausar pe ake na 
   millen. Mustadrak-al-Hakim 4628

Yani Hazrat Ali se muhabbat karna Hamare eman k hissa hai, Allah ko ek aur Muhammad(s.a.w)
ko akhri nabi mannle wala shaks musalman to hoga magar uska eman us waqt tak mukammal na
hoga jabtak uske dil Hazrat Ali k liye zarra barabar bhi buguz nikal na jae.
Jinke dil main Ale Muhammad k liye Buguz hota hai khusosan Hazrat Ali aur Hazrat Imam Hussain
k liye unko Nasbi kahan jaata hai joke so feesad Haram hai aur eman k kamzori ka saboot hai.

Isi tarhan Sahaba karam k liye dil main buguz rakhne wale ko Rafdi kaha jata hai joke utna hi
bura hai jitna Nasbi hona hai. Har Sahbi, Ummat ki maen, Ale Muhammad in sab se mohabbat karna 
humpe farz hai, Galti har insan se hoti hai aur Galat ko galat kehna humpe farz hai magar in main 
se kisi k bare main esa bolna k Allah unke liye rehmat k darwaze band karde to yeh saaf saaf 
kufar hai. Quran ki kuch ayat k mutabiq Ummat ki Maen bhi Ale Muhammad main se hen iski wja se 
inko alag karna bhi sahi nae.

Islam main Khilaft ka jo usool hai usme Leadership ya khilafat inherit hone ki koi jaga nae. Isliye
Hazrat Ameer e Muawia k khilaf khare hue Hazrat Ali kunke wo apne bete Yazeed ko apne bad hukumat derahe 
the, yeh baat bhi Qabile zikar hai k Hazrat Imam Hassan k bad jitne logon ne Hukomat ki unki hukomat 
ko hukomat hi kaha jae khilafat nae, akhri khalifa Islam k Imam Mehdi hnge 5 Khalifa guzar chuke hen
Abubakr, Umer, Usman, Ali, Hassan(30 years total), Banun Uumaiyya wale khudko khalifa bolte phiren isse 
koi farq nae parhta, Apne ghar main bethke khudko koi bhi khalifa bolsakta hai.
Ab Hazrat Ali Yazeed se bait k khilaf the kunke Islam main khilafat inherit krna ka koi usool nae 
issi waja se Jange siffeen hui jisme apne Hazrat Ameer e Muawia ko shikast di. Magar apko Khawarij ne dhoke 
se Qatal kia, yeh khuwarij wohi Banu Umaiya wale hen jinhone dhoke se Hazrat Usman k Qatal kia aur Jange 
Jamal k mauqon pe dono Musalmaon k grohon k khaimon ko aag lagakar aur hazrat Ali k Messenger ko marwake 
Musalmanon ko apas main larwaya.

Isme ek aur zaroori bat qabile zikar hai k Kunke Junge Siffeen aur Jamal ijtihad k base pe hui thi isliye
Amma Aisha ya Hazrat Ameer e Muawia ko bhi koi shaks bura bhala nae kehsakta in jangon ki base pe.

Ijtihad ka matlab hota hai ko koi musalman bina zaati faide k, deen k liye koi faisla kare.
Isme yeh baat bhi kehna zaroori hai k Hazrat Talha aur Hazrat Zubair, Jang larne nae ae the yahan tak k 
Hazrat ALi se milne k bad Hazrat Zubair jang chhorke chalegae the(inko bhi khwarij ne dhoke se mara), Hazrat 
Talha ko Hazrat Ali k fouj main chhipe Khwarij ne dhoke se teet mara, Hazrat Talha ne shadat k waqt yeh bola 
k yeh teer Allah ki taraf se hai, na hi amma Aisha Jang larne aeen thin aur is wakiye k wja se App saari 
zindage roti rahin yahan tak k yeh wasiyat bhi kardi k mujhe ALlah k rasool ke sath mat dafan karna, aur 
Quran k wo ayat jisme Ummat ki maoon ko ghar main bethne ka hukum tha wo aap pahrti rehtin thin, Hazrat ALi 
ne apko maaf bhi kardia tha. 

Beshak Hazrat Ali dono jangon main Haq pe the Hadeeson se yeh baat sabit hai to Hazrat Ali ko bura bola Haram 
hai wo haq pe the aur unke haq ki basharat Ap(s.a.w) kar gae the.

Junge jamal k bad ek sahabi jo Hazrat Ali k sath the Ummat k maoon main se ek k pass gae, aur bataya k maine 
jab samne amma Aisha ko dekha to mujhe dar laga k kahin main haq k khilaf to nae magar phr maine namaz parhi
aur mere dil ko sukoon agaya k main haq pe hoon. Ispe amma jan farmati hen k tmne bilkil sahi kia kunke
mene ALlah k Rasool k mun se yeh khud suna tha k Quran Ali k Sth hai aur Ali Quran Ali sath, yeh dono tab tak
sath hi rahenge jab tak qayamat k din mujhhse Hauz e Qausar pe ake na millen.

Yeh hai Hazrat Ali ka Makam.